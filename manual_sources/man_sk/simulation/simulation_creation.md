---
title: Tvorba simulácií elektrického obvodu
---

Na vytvorenie simulácie elektrického obvodu budete používať nástroje a pracovnú plochu. Simuláciu vytvoríte v troch krokoch:

1. Umiestnite súčiastky elektrického obvodu na pracovnú plochu
1. Nastavíte vlastnosti umiestnených súčiastok
1. Prepojte súčiastky elektrického obvodu na pracovnej ploche čiarami, ktoré simulujú káble

# Umiestnenie súčiastok elektrického obvodu na pracovnú plochu
Súčiastku elektrického obvodu umiestnite na pracovnú plochu nasledovným spôsobom:

1. V panely nástrojov stlačte ľavým tlačidlom myšky na súčiastku, ktorú chcete umiestniť na pracovnú plochu.
1. So stlačeným ľavým tlačidlom myšky posunte kurzor myšky v smere pracovnej plochy. Zvolená súčiastka bude sledovať váš kurzor.
1. Keď budete spokojný s pozíciou vášej súčiastky, pustite ľavé tlačidlo myšky. Súčiastka sa umiestni so zarovnaním podľa najbližších štvorčekov. Týmto sa vytvorí nová súčiastka, ktorá bude simulovať samostatnú súčiastku elektrického obvodu zvoleného typu.

# Presun súčiastok na pracovnej ploche
Po uložení súčiastky na pracovnú plochu, môžete zmeniť jej pozíciu.

Na zmenu pozície súčiastky na pracovnej ploche, postupujte nasledovne:

1. Stlačte ľavým tlačidlom myšky na súčiastku, ktorú chcete posunúť na pracovnej ploche.
1. So stlačeným ľavým tlačidlom myšky posunte kurzor myšky na pozíciu kam chcete súčiastku umiestniť. Zvolená súčiastka bude sledovať váš kurzor.
1. Keď budete spokojný s pozíciou vášej súčiastky, pustite ľavé tlačidlo myšky. Súčiastka sa umiestni so zarovnaním podľa najbližších štvorčekov.

# Kolízia súčiastok
Keď sa pokúsite umiestniť súčiastku tak, že sa dve súčiastky budú navzájom prekrývať, súčiastka, ktorú sa práve pokúšate umiestniť na koliznú pozíciu, sa posunie vedľa súčiastky, ktorá tam už je. Posun záleží od toho, ktoré časti súčiastok sa prekrývajú.

#Nastavenie vlastností súčiastok
Súčiastky pri ich umiestnení na pracovnú plochu nadobudnú prednastavené hodnoty ich vlastností. Na zmenu týchto vlastností postupujte nasledovne:

1. Stlačte na súčiastku ľavým tlačidlom myšky.
1. V okne vlastností upravte žiadanú hodnotu.

Vlastnosti súčiastok môžete meniť aj za behu simulácie. Simulácia sa upraví podľa novonastavených hodnôt vlastností súčiastok.

# Typy hodnôt a ich nastavenie
Je viacero typov hodnôt a v závislosti od typu sa mení aj nastavenie. Pri vnášaní hodnôt netreba potvrdiť vnesenú hodnotu. Hodnota sa uloží samá, keď stlačíte mimo políčka alebo stlačením klávesu enter.

Na nastavenie jednotlivých typov hodnôt postupujte nasledovne:

1. Celočíselná hodnota bez obmedzenia - vpíšte celočíselnú hodnotu do políčka.
1. Celočíselná hodnota s obmedzením - použite posuvník na nastavenie hodnoty alebo vpíšte hodnotu do políčka.
1. Desatinné číslo bez obmedzenia - vpíšte celočíselnú hodnotu do políčka. Desatinnú čast oddeľte bodkou (".").
1. Desatinné číslo s obmedzením - použite posuvník na nastavenie hodnoty alebo vpíšte hodnotu do políčka. Desatinnú čast oddeľte bodkou (".").
1. Pravdivostná hodnota (áno/nie) - stlačte na štvorček na zmenu hodnoty.
    1. Keď je štvorček označený, hodnota je "áno".
    1. Keď štvorček nie je označený, hodnota je "nie".

# Prepojenie súčiastok elektrického obvodu káblami
V simulačnom nástroji sú káble predstavené čiarami. Prepojiť môžete iba súčiastky, ktoré sú umiestnené na pracovnej ploche. Na prepojenie dvoch súčiastok (A a B) postupujte nasledovne:

1. Stlačte lavým tlačidlom myšky na jeden z konektorov súčiastky A.
1. So stlačeným ľavým tlačidlom myšky posuňte kurzor myšky ku konektoru súčiastky B, ku ktorému chcete súčiastku A pripojiť. Týmto súčiastky A a B prepojíte a medzi nimi bude môcť tiecť simulovaný elektrický prúd.

# Zalomenie čiar
Vykreslenú čiaru môžete zalomiť v tvare písmenka L.

Na zalomenie čiary, postupujte nasledovne:

1. Stlačte ľavým tlačidlom myšky na čiaru, ktorú chcete zalomiť.
1. Stlačte tlačidlo Space na klávesnici.

# Odpojenie dvoch súčiastok na pracovnej ploche
Aby ste odpojili súčiastku, musíme vymazať čiaru, ktorou je súčiastka napojená na inú súčiastku.

Na vymazanie čiary, postupujte nasledovne:

1. Stlačte ľavým tlačidlom myšky na čiaru, ktorú chcete vymazať medzi dvomi súčiastkami.
1. Stlačte tlačidlo Del na klávesnici.

# Vygenerovanie HTML exportu
Pre vygenerovanie exportu kliknite ľavým tlačidlom myšky na ikonku obláčika v hlavnom panely nástrojov, ktorý otvorí bežný Windows Explorer.

HTML export bude uložený do vami vybraného priečinka.
